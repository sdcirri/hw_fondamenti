Problema:
	Pianificare un quartiere date le dimensioni dei palazzi e delle strade principali

Input:
- file_dati: un file contenente le informazioni sui vari palazzi da disporre
- file_png: file di output in cui salvare la pianta finale
- spaziatura: dimensione (in pixel) delle strade principali

Output:
- Pianta del quartiere (in file_png)
- Dimensioni (larghezza x altezza) della pianta


Vista la complessità del problema, il suo studio può essere semplificato di molto
scomponendolo in più sotto-problemi ognuno risolto da una funzione ausiliaria. Innanzitutto,
dovendo lavorare con immagini faranno comodo una funzione per creare un'immagine vuota
e per disegnare rettangoli (i palazzi).

Quindi, per creare un'immagine vuota date le dimensioni:
	Crea una matrice di pixel delle dimensioni date e del colore dato e ritornala

Per disegnare un rettangolo dati l'immagine di output, il colore, il punto di partenza e le dimensioni:
	Per ogni ordinata dalla y di partenza fino a y + altezza:
		Per ogni ascissa dalla x di partenza fino a x + larghezza:
			Imposta il pixel alle coordinate attuali al colore richiesto


Le informazioni sui palazzi del quartiere sono contenuti in un file di testo esterno,
in cui ogni fascia Est-Ovest di palazzi è rappresentata da una riga contenente almeno
un palazzo, rappresentato come quintupla di interi (larghezza, altezza, colore diviso nei tre canali rgb),
gli interi sono separati da una virgola e uno o più spazi/tab, per cui conviene processare
il file in un'altra funzione, che ritornerà i dati come una struttura dati facilmente processabile

Per trovare la matrice di palazzi da disporre:
	Inizializza la matrice come lista vuota
	Apri il file di testo
	Con il file aperto:
		Per ogni riga del file:
			Inizializza la lista dei palazzi dell'isolato come lista vuota
			Elimina gli spazi (e i tab) dalla riga, dividila in base alle virgole e
				converti i valori così ottenuti in interi
			Per ogni insieme di valori presi a 5 a 5 nella lista così ottenuta:
				Interpreta i valori come larghezza, altezza, canale r, canale g, canale b
				Definisci un palazzo con queste caratteristiche e aggiungilo alla lista dell'isolato
			Aggiungi l'isolato alla matrice
	Ritorna la matrice così calcolata


In questo modo abbiamo la descrizione di ogni singolo palazzo del quartiere e la dimensione
delle strade principali, abbiamo bisogno di calcolare le dimensioni minime dell'appezzamento
di terreno che conterrà il quartiere

Quindi, per calcolare le dimensioni del quartiere:
	Crea due liste inizialmente vuote per tenere traccia delle larghezze minime degli isolati e
		delle altezze degli isolati (= palazzo più alto)
	Per ogni isolato:
		Aggiungi alla lista delle larghezze la somma delle larghezze dei palazzi più quelle
			delle strade secondarie (pari a (numero di palazzi - 1) * la spaziatura)
		Aggiungi alla lista delle altezze quella del palazzo più alto dell'isolato

	La larghezza sarà uguale a quella dell'isolato più "largo" + le due strade esterne,
		mentre l'altezza sarà pari alla somma delle altezze degli isolati + le strade principali
		(pari a ((numero di isolati - 1) + 2 strade esterne) * la spaziatura)

	Ritorna le dimensioni calcolate (sia della pianta che degli isolati)


Ora non rimane altro che disegnare la pianta e salvarla nel file richiesto, nel disegno
bisogna però tenere presente che i palazzi devono essere equidistanti e centrati (come da
testo dell'esercizio) e bisogna quindi calcolare l'ampiezza delle strade secondarie e
dei giardini dei vari palazzi. Sappiamo quindi che le strade secondarie devono essere uguali
all'interno dello stesso quartiere, e che i giardini Nord e Sud devono essere uguali, quindi
basta applicare alcune formule per calcolarne le dimensioni:

	Larghezza strada = (L - Lp) / (n - 1)
		Dove L è la larghezza degli isolati, Lp è la somma delle larghezze dei palazzi di
		quell'isolato e n il numero dei palazzi

Questa formula però ha un evidente difetto, non è in grado di calcolare la larghezza per n=1,
in tal caso possiamo assumere semplicemente due strade secondarie, ottenendo:

	Larghezza strada = (L - Lp) / (n - 1) 	per n > 1
	Larghezza strada = (L - Lp) / 2			per n = 1

Mentre per calcolare l'altezza dei giardini basta vedere la differenza tra il palazzo
corrente e il maggiore e dividere il risultato per due giardini equivalenti, per cui avremo:

	Altezza giardino = (Hmax - H) / 2
		Dove Hmax è l'altezza del palazzo più alto dell'isolato e H l'altezza del palazzo corrente

Ora non ci resta altro che applicare le formule e disegnare il quartiere

Per disegnare la pianta del quartiere:
	Crea una nuova immagine vuota (nera)
	Imposta la posizione iniziale a (spaziatura, spaziatura), dove spaziatura è la Larghezza
		delle strade principali
	Per ogni isolato:
		Disegna l'isolato
		Ritorna a Ovest fino a x=spaziatura
		Spostati a Sud dell'altezza dell'isolato (quella del palazzo più alto) + la spaziatura
	Ritorna l'immagine

Per disegnare un isolato:
    Calcola la larghezza delle strade secondarie
    Per ogni palazzo dell'isolato:
		Calcola l'altezza dei giardini
		Se l'isolato ha un solo palazzo spostati a Est (lascia lo spazio per la strada secondaria)
		Disegna un rettangolo a partire dalla posizione attuale + lo spazio per il giardino
		Spostati a Est della lunghezza del palazzo più la strada secondaria

In questo modo abbiamo ottenuto una pianta del quartiere che rispetta i requisiti richiesti,
quindi la nostra funzione ex() sarà la seguente

Per costruire la pianta del quartiere descritto in file_dati:
	Leggi la matrice di palazzi da file_dati
	Calcola la larghezza e l'altezza dell'immagine e dei vari isolati
	Disegna la pianta secondo i parametri calcolati
	Salva l'immagine in file_png
	Ritorna le dimensioni dell'immagine finale (larghezza, altezza)

Questa funzione sfrutterà quindi quelle implementate fino a adesso per realizzare una pianta
con i requisiti richiesti e la salverà del file di output fornito ritornandone poi le dimensioni
